## Rapporto sullo stato di salute di Internet 2018

# Cos'è il rapporto sullo stato di salute di Internet?
## Il **Rapporto sullo stato di salute di Internet** è un'iniziativa open source di Mozilla per documentare e spiegare cosa sta accadendo alla salute di Internet

Il 2017 è stato etichettato come un "anno terribile per la tecnologia". Ovunque si leggono notizie sugli aspetti problematici di Internet.

Nonostante ciò utenti in tutto il mondo stanno anche comunicando, insegnando e creando qualcosa per affrontare queste sfide. Ogni giorno sempre più persone stanno aprendo gli occhi sull'impatto che Internet ha sulla nostra società, economia e benessere personale. **Iniziamo a concepire la salute di Internet non solo dal punto di vista tecnologico, ma anche umano.** Il rapporto cerca un collegamento tra questioni che vengono spesso affrontate in compartimenti stagni, esaminando l'esperienza umana di Internet nel suo insieme.

Il rapporto offre una visione globale e una prospettiva su 5 aree di interesse: **privacy e sicurezza**, **apertura**, **inclusione digitale**, **alfabetizzazione web**, **decentralizzazione**.

Leggi il rapporto completo:
