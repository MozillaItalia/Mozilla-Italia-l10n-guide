<h1>10 cose affascinanti che sono state apprese da <em>Quanto sei connesso?</em></h1>

<p>
Quando abbiamo effettuato il nostro sondaggio ad Agosto su <em>Quanto sei connesso?</em>, non avevamo indea di cosa avremmo appreso. Ciò che abbiamo appreso, infatti, risulta molto interessante.
</p>

<b>#1: Alle persone di tutto il mondo piace rispondere a sondaggi</b>
<p>
Circa 189.770 persone, partendo dall’Andorra per arrivare fino allo Zambia, hanno risposto al sondaggio. La maggior parte delle risposte provengono dalla Francia (18%), dall’Italia (15%), dalla Germania (13%), dagli Stati Uniti (11%) e dal Brasile (7%).
</p>

<img>

<p><em>Il sondaggio era disponibile in sei lingue: inglese, spagnolo, tedesco, italiano, francese e portoghese.</em></p>

<b>#2: Il divario tra portatili e smartphone è reale</b>
<p>
Negli Stati Uniti, in Canada e nel Regno Unito gli utenti che hanno riportato di possedere un portatile sono più numerosi rispetto a quelli che possiedono lo smartphone. Nella maggior parte degli stati al di fuori dell’America settentrionale e del Regno Unito, inclusi Brasile, India, Argentina, Messico, Italia e Spagna, più utenti hanno riportato invece di possedere uno smartphone rispetto a un portatile. Dal sondaggio è stato possibile identificare che le persone con conoscenza tecnica inferiore preferiscono avere un portatile piuttosto che uno smartphone.
</p>

<b>#3: Quando si tratta di prodotti connessi, ogni Paese del mondo ha un parere differente</b>
<p>
L’Argentina, il Brasile e il Messico sono gli stati che annoverano più utenti possessori di smart TV, circa il 50% delle persone ha riferito di possederne una, contro una percentuale mondiale del 40%.
I partecipanti statunitensi hanno la percentuale più alta sul possesso di fitness tracker (20%), automobili smart (15%) e termostati connessi (8%).
Invece, i partecipanti provenienti dall’India e dal Brasile hanno la media più alta per quanto riguarda gli elettrodomestici intelligenti, 15% contro la media mondiale del 7%.
</p>

<b>#4: Il mondo è equamente diviso anche riguardo l’ottimismo e la paura di un futuro digitalmente connesso</b>
<p>
Più gli utenti sono esperti di tecnologia e più sono ottimisti. Infatti, le persone più "<em>terrorizzate</em>" per un futuro sempre più connesso sono quelle meno esperte, circa il 31% paragonato alla media generale del 7%.
</p>

<p>
I partecipanti al sondaggio indiani, si è evinto, sono molto ottimisti sul futuro digitalmente connesso, circa il 25% delle persone sono "<em>entusiaste</em>", paragonato ad una media mondiale del 7%.
Anche Messico e Brasile si annoverano tra i paesi generalmente più ottimistici. Al contrario, gli abitanti di Belgio, Francia, Regno Unito, Svizzera e Stati Uniti hanno espresso timore verso un futuro più connesso.
</p>

<b>#5: Ovunque le persone temono di perdere la propria privacy</b>
<p>
Alla domanda <em>Qual è l’aspetto che ti spaventa di più su un futuro digitalmente connesso</em>, la stragrande maggioranza di utenti ha risposto (45%) <em>L’invasione della privacy</em>. Nei paesi in cui si è registrata una maggiore partecipazione al sondaggio, la privacy è indicata come la principale preoccupazione degli utenti a parte in Italia dove la <em>perdita di contatto umano</em> rappresenta la preoccupazione più grande rispetto a un futuro digitalmente connesso.
</p>

<p>
  Più gli utenti si considerano esperti e più sono preoccupati della perdita di privacy. Il 33% di chi si identifica come meno esperto indica la perdita di privacy come preoccupazione maggiore, la percentuale sale a 41% per gli utenti medi, a 48% per utenti esperti e a 54% per gli "ultra-nerd". Al contrario, la "Perdita di contatto umano" rappresenta il timore più grande tra gli utenti sono meno esperti.
</p>

<b>#6: Pareri discordanti sull'attribuzione di responsabilità</b>
<p>
Un terzo dei partecipanti ritiene che "I produttori dei rispettivi dispositivi e app dovrebbero integrare funzioni che garantiscano sicurezza e privacy nei propri articoli". E ancora, un terzo crede che "Spetta all’utente il compito di proteggere se stesso online". Ed il resto dei partecipanti, invece, è diviso tra "È compito dei governi implementare politiche e norme per garantire che i dispositivi in commercio rispettino la sicurezza e la privacy del consumatore" e "Non ho opinioni a riguardo".
</p>

<p>
Gli utenti più esperti ritengono che la responsabilità spetti al singolo individuo, mentre gli utenti medi e i meno esperti sostengono che debbano essere i produttori dei dispositivi a proteggere e a garantire la loro privacy. In Stati Uniti, Canada e Svizzera viene maggiormente percepito il concetto di "responsabilità individuale", mentre gli utenti che attribuiscono ai produttori la responsabilità di garantire privacy e sicurezza sono concentrati in Spagna, Francia, India e Brasile.
</p>

<b>#7: Le persone non sanno a chi affidare la propria sicurezza online</b>
<p>
  La maggioranza dei partecipanti, circa il 40%, ha risposto che confida in "Organizzazioni non-profit come Mozilla e Altroconsumo" per la propria sicurezza online. Chi si ritiene più esperto si fida di più delle organizzazioni non-profit.
  Sul lato opposto, il 27% delle persone intervistate non sanno su chi poter fare realmente affidamento.
  La percentuale sale a 45% tra coloro che si sono identificati come meno esperti. Quasi nessuno ha risposto di avere fiducia nei Media (3%) o nel governo (2%) per la propria protezione online.
</p>
  
<b>#8: Le persone non sembrano affatto entusiaste di un futuro sempre più connesso</b>
<p>
La risposta più frequente alla domanda "Qual è l’aspetto che ti intriga maggiormente di un futuro digitalmente sempre più connesso?" è stata "<em>Nessuna delle precedenti</em>" (27%). Le persone in Canada, in Francia, nel Regno Unito e negli Stati Uniti vedono meno vantaggi in un futuro più connesso.
</p>

<p>
I ferventi sostenitori di un futuro più connesso credono che "<em>Tutto sarà molto più semplice</em>" (26,7%).
  Gli utenti brasiliani si sono distinti per la loro fiducia nel potenziale dei dispositivi connessi di semplificare la vita: il 44% delle risposte identifica questo come il beneficio principale. In India pensano che "<em>L’apprendimento sarà più veloce e tutti saremo più intelligenti</em>" (32%).
</p>

<b>#9: Privacy e sicurezza non sono le maggiori preoccupazioni durante l’acquisto di prodotti connessi a Internet</b>
<p>
  Quasi tutti i partecipanti hanno classificato "Prezzo", "Caratteristiche" e "Affidabilità" come i tre aspetti più importanti che considerano per l’acquisto di un prodotto hi-tech, a prescindere dal Paese o dal livello di esperienza.
  "Protezione" e "Privacy" sono classificati dal quarto posto in giù. Alle ultime posizioni troviamo "Raccomandazioni di amici o familiari" e "Recensioni degli altri acquirenti".
</p>

<b>#10: Non molti comprendono il linguaggio del futuro connesso</b>
<p>
  Meno del 30% dei partecipanti al sondaggio ha affermato di essere in grado di spiegare a un amico i termini "IoT" (Internet of Things), "Botnet", "Blockchain", "RFID" o "Zero Day".
  Meno del 40% saprebbe spiegare il significato di "DDOS" o "TOR".
  Gli unici due termini a cui più della metà dei partecipanti saprebbero dare una spiegazione sono "VPN" (Virtual Private Network) e "Dispositivi connessi".
</p>

<p>In Mozilla crediamo che i dati dovrebbero essere aperti e accessibili a tutti. Puoi consultare i dati raccolti durante il sondaggio ai link riportati di seguito.
  </p>
<ul>
<li><a href="insertlink">Raw survey data</a> (.csv file, XX mb)</li>
<li><a href="insertlink">Top Line Results</a> (.pdf)</li>
<li><a href="insertlink">Top Line Results by Country</a> (.pdf)</li>
<li><a href="insertlink">Top Line Results by Channel</a> (.pdf)</li>
<li><a href="insertlink">Top Line Results by How Technically Savvy People Identified</a> (.pdf)</li></p>

<em>Mozilla is making this data available under a <a href="https://creativecommons.org/licenses/by/4.0/">CC BY 4.0 license</a>.</em>
